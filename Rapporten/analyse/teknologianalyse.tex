\section{Teknologianalyse} \label{sec:teknologianalyse}


\subsection{GPS}

I 20200 km højde over jordens overflade, er der som minimum 24 satellitter i kredsløb hele tiden, der hver tager en tur rundt om jorden, to gange i løbet af et døgn. Disse satellitter udgør hvad der bliver kaldt ”The GPS Constellation”, eller på dansk, GPS stjernebilledet.  GPS-systemet bruges til at bestemme positioner på jorden, og vedligeholdes af den amerikanske stat, der sørger for at nye satellitter bliver sendt op for at erstatte de gamle, og for at de satellitter der er i kredsløb nu, bliver vedligeholdt og holder deres kurs. I øjeblikket har den amerikanske stat, 31 satellitter i kredsløb, hvoraf de ældste er af typen IIA, der blev sendt op mellem 1990-1997. Hver generation af satellitter indeholder nyere teknologi, mere præcise ure og større præcision, for hele tiden at forbedre systemet, både til gavn for civile/private brugere af GPS systemet, men også til nytte for militæret, som systemet oprindeligt blev udviklet til. 
I satellitten er der indbygget atomure, der med stor præcision bestemmer hvor lang tid der er gået siden d. 5/1-1980, den såkaldte GPS tid. Denne information sender satellitten, sammen med informationer om satellittens position, via radiobølger, der bevæger sig med lysets hastighed mod jorden. På jorden modtager GPS-modtagere disse radiobølger, og notere det præcise tidspunkt for modtagelsen af signalet. Baseret på denne information, kan modtageren bestemme distancen mellem den selv og satellitten, ved at multiplicere hastigheden af signalet (lysets hastighed i m/s), med den tid det tog signalet at bevæge sig fra satellitten, altså tidspunktet for modtagelse af signalet, minus den tid satellitten noterede at den sendte signalet. Når en GPS-modtager får signal fra 3 forskellige satellitter, kan den bestemme dens aktuelle position i to dimensioner, og med hjælp af en fjerde satellit, kan højden også bestemmes.
I de fleste moderne smartphones, sidder der i dag en lille GPS-modtager, så brugeren til enhver tid kan finde ud af hvor vedkommende er, og bruge det til at finde en rute fra et punkt til et andet. Problemet med GPS teknologien, er dog at det i gennemsnit tager mellem 30 og 40 sekunder at få en position, da den udelukkende er afhængig af at fange radiosignaler fra satellitterne, der bevæger sig rundt i en højde af cirka 20200 km.  En ny teknologi kaldet A-GPS (Assisted GPS) er derfor blevet udviklet, og er nu blevet standard i mobiltelefoner. A-GPS teknologien, bygger på mobiltelefoners opkobling til telefonmaster, for hurtigere at finde positionen. Telefonmasterne har typisk selv en GPS-modtager indbygget, og modtager derfor hele tiden informationer fra GPS’er, og kan derved være med til at hjælpe modtageren i mobilen med at tyde signaler fra satellitterne, der ikke er fuldkomne. GPS-modtageren i en mobiltelefon kan også få serveret informationer om hvor satellitterne befinder sig i forhold til den selv, da masterne typisk kender mobilens omtrentlige position, og om ting i vejret eller atmosfæren der kan have en indflydelse på modtagelse af signaler fra satellitterne. 
Tre telefonmaster kan fungere som et simpelt positionerings system, der basalt set fungere ligesom satellitterne, og det er alt den ekstra information modtagerne får, der gør at A-GPS typisk er både hurtigere og mere præcis, end almindelig GPS.

\section{Eksisterende løsninger}
\subsection{FindTheBestRoute.com}
Google Maps er begrænset til kun at kunne vise vejen fra et punkt til et andet. Det har FindTheBestRoute.com taget kampen op imod, og har derfor lavet en hjemmeside på www.findthebestroute.com, hvor den hurtigste rute mellem 10 forskellige punkter kan beregnes. FindTheBestRoute.com, udnytter Google Maps JavaScript API v3, altså et grænseflade til Google Maps, der tillader andre programmer at benytte Google Maps, til fx at få vist et kort, eller beregne en rute \citep{ftbr}. Selvom der på maps.google.dk ikke er mulighed for at indtaste forskellige destinationer, og få anvist den hurtigste rute imellem punkterne, så har Google Maps faktisk allerede funktionaliteten indbygget til at foretage denne beregning, baseret på ”the Travelling Salesman Problem”. For findthebestroute.com, er det derfor simpelt at sende en anmodning til Google, der indeholder informationer om de forskellige destinationer der skal forbindes med en rute. Google foretager så beregningerne, og sender den bedste rute tilbage, til findthebestrute.com, hvor de så kan vise ruten til deres brugere \citep{googleapi}.

\subsection{TripAdvisor Offline City Guides}
TripAdvisor har lavet en offline app, som kan hjælpe med at guide turister rundt, i den by de er rejst til. Den har mange forskellige funktioner, den har f.eks. et kort indlagt i appen. Dette kort er rigtig effektivt hvis man har forberedt hjemmefra, fordi man kan downloade et kort over den by man skal til, så den kan fungere offline. Det er en stor hjælp for turister, da ingen gider bruge en masse mobildata og penge, når man kunne gøre det gratis.
 
Appen fungere sådan, at man kan downloade den information, de har til at ligge omkring byen, ind på sin mobil, så det fungerer offline. Så når turisten er taget på ferie og mangler hjælp til, hvad byen har at tilbyde, kan de gå ind og tjekke appens ideer og forslag. Her er der kategorier som restauranter, hoteller, attraktioner, byliv og shopping. Inde for hver kategori kan man så vælge Best in ”town”, og så vil man komme ind på en top liste over f.eks. attraktioner i den by man befinder sig i.
Hvis man så klikker ind på en ting man finder interessant, kommer der forskellige funktioner og informationer. Her vil man bliver informeret om, hvordan stedet/oplevelsen har været af andre brugere af app´en. Her kan de så give den point fra 1-5, og kunne skrive kommentarer til stedet. Hvis stedet så er noget for brugeren, er der en knap, der vil vise hvor i byen stedet ligger, på det kort man har downloadet. Men der er også en knap der vil vise en hen til stedet, så man får en præcis rute til stedet.


Denne app har rigtig mange gode funktioner, en af de rigtig gode er det offline kort. Det gør at man ikke behøver at slå data til, når man er på udlandsrejse, og at man så har et kort i hånden hele tiden. Ved siden af det, kan man få indblik i hvilke ting der er at se, i den by man nu besøger, med kommentarer og ratings fra andre brugere, der har besøgt disse steder.
Det appen kunne mangle var en mulighed for, at kunne vælge flere seværdigheder på deres liste, og give en rute mellem disse seværdigheder, så man kan få en fler-punktsrute. Så man f.eks. kunne gå ind på top listen over attraktioner, og krydse af i top 3, og så vil man få den hurtigste rute mellem disse 3 attraktioner. 



